Dette er et studentprosjekt i Geografisk informasjonsbehandling 2

Ideen bak Kvikksøk er å lage en nettside hvor publikum og private aktører kan søke opp og enkelt se områder med kvikkleire. Samtidig har brukeren mulighet for å gi varsler om observerte endringer i området, slik at  offentlige  direktorater  og  etater  som  NVE  og  NGU  kan  bruke  disse observasjonene til å få en oversikt over situasjonen knyttet til de aktuelle faresonene. Dermed kan de gjøre vurderinger og tiltak knyttet til forebygging av skred. Kvikksøk kan også brukes til å kartlegge varslinger som er lagt inn på et bestemt område over tid og finne årsaker til utløste kvikkleireskred.

